   IFRAME: http://www.googletagmanager.com/ns.html?id=GTM-TM2394

   IFRAME: https://www.googletagmanager.com/ns.html?id=GTM-NH8MVLN

   Test d'obertura lingüística

Intercat. Viu la universitat en català!

   Viu la universitat en català

Test d'obertura lingüística

   Indica si t'identifiques
   amb les afirmacions següents (0 = gens, 5 = molt)

   Al final del test
   podràs determinar
   el teu nivell
   d'obertura lingüística.
   Go!Crèdits »

   1 | 25
    1. Tinc força coneixements generals sobre llengües. Tinc una idea de
       quantes llengües hi ha al món; podria indicar zones o països on hi
       ha molta diversitat lingüística; conec algunes de les famílies en
       què es classifiquen les llengües i sé a quina pertanyen les
       llengües que conec. Totes aquestes qüestions m'encurioseixen molt.
       (*) 0 ( ) 1 ( ) 2 ( ) 3 ( ) 4 ( ) 5
       Tenir obertura a les llengües passa per interessar-se pels
       coneixements enciclopèdics que permeten tenir-ne informació. No es
       tracta tant de llegir sistemàticament estudis sobre el tema o
       obtenir-ne dades, sinó més aviat d'aprofitar qualsevol
       circumstància adient per eixamplar el coneixement sobre la qüestió.
       Se sol dir que hi ha al voltant de sis mil llengües al món, que es
       classifiquen en una vintena de famílies lingüístiques, dintre de
       les quals el català se situa en el grup de les indoeuropees, que té
       més de tres mil cinc-cents milions de parlants. Les zones amb més
       diversitat lingüística solen coincidir amb les que tenen més
       diversitat biològica. A Indonèsia es parlen més de vuit-centes
       llengües, a Papua Nova Guinea un nombre semblant, encara més
       elevat. A Nigèria es parlen més de quatre-centes llengües i a
       l'Índia també.
       Continuar »
    2. Les llengües són una bona mostra de riquesa i diversitat al món,
       però l'única manera realista d'abordar-les individualment és provar
       de saber-ne un parell o tres (català, castellà i anglès, per
       exemple) i deixar les altres per als seus parlants o per als
       professionals de la llengua, com ara traductors i intèrprets.
       (*) 0 ( ) 1 ( ) 2 ( ) 3 ( ) 4 ( ) 5
       No té sentit negar-nos cap experiència o vivència de llengua.
       L'aprenentatge d'un sol mot polonès, neerlandès o de l'italià de
       Nàpols, si no coneixem aquestes llengües, per posar tres exemples,
       són experiències personals que eixamplen el nostre actiu
       lingüístic; passen a configurar-nos individus diferents. No hem
       d'abordar les llengües des de la idea que representen un
       coneixement sovint inassolible, sinó des del punt de vista que
       qualsevol aprenentatge lingüístic, per petit que sigui, és un guany
       en la nostra competència plurilingüe, que es troba en creixement
       constant.
       Continuar »
    3. El vocabulari de les llengües és capritxós i asistemàtic. Els
       inuit, per exemple, tenen en la seva llengua paraules úniques per
       referir-se a maneres diferents de saber, per a l'expressió de les
       quals necessitem diverses paraules en altres llengües: utsimavaa
       ('saber per experiència'), sanatuuq ('saber com fer alguna cosa'),
       qaujimavaa ('saber d'alguna cosa'), nalujunnaipaa ('no ignorar
       alguna cosa') i nalunaiqpaa ('ja no desconèixer'), entre altres. Si
       hi hagués una correspondència entre conceptes i paraules idèntica
       en totes les llengües donaria gust aprendre idiomes.
       (*) 0 ( ) 1 ( ) 2 ( ) 3 ( ) 4 ( ) 5
       L'organització de la realitat amb unes determinades solucions
       lèxiques no coincidents en diverses llengües té un gran interès per
       a qualsevol persona curiosa. Pel que fa als verbs de coneixement,
       sense anar més lluny, llengües com l'anglès i el francès tenen
       diferències importants. Davant know de l'anglès, el francès té
       savoir i connaître.
       Continuar »
    4. Les llengües sovint es perden en distincions i matisos del tot
       desconeguts en altres llengües, que esdevenen una càrrega per als
       qui les aprenen. Per exemple: un britànic que no sigui un biòleg té
       tan sols un parell de substantius per referir-se en anglès als
       bolets. Així, és lògic que se senti aclaparat per la gran quantitat
       de noms populars que els bolets reben a Catalunya, a Euskadi o a
       Rússia. Aquest excés de noms per designar-los (fredolics,
       mataparents, gírgoles, apagallums, pets de llop...) és inútil i
       feixuc per als aprenents britànics del català, per exemple.
       (*) 0 ( ) 1 ( ) 2 ( ) 3 ( ) 4 ( ) 5
       Les distincions i els matisos en la categorització de la realitat
       no són absurdes, ans al contrari, revelen una diferent
       categorització de la realitat de cada llengua. Si el català i
       l'èuscar tenen centenars de noms per referir-se als bolets es deu
       al fet que són llengües de cultures micòfiles, que aprecien els
       fongs. El món anglès, en canvi, és micòfob i no té pràcticament
       noms populars per als bolets. La llengua és, doncs, el fidel reflex
       d'un aspecte cultural important i no el producte de cap excés o
       obsessió per les distincions gratuïtes.
       Continuar »
    5. Les llengües són una font inexhaurible de paranys, una causa de
       decepció constant. El que et penses que es diu d'una manera en una
       llengua que aprens, ben sovint t'adones que els parlants nadius ho
       formulen d'una altra. No és gens rar, a més, trobar paraules
       pràcticament iguals formalment en dues llengües que no tenen res a
       veure pel que fa al sentit i, doncs, que resulten enganyoses. Per
       exemple, fusta en català i en romanès ('faldilla') no volen dir el
       mateix. O aldea en èuscar ('part') o en castellà; o carpet en
       anglès ('catifa') i carpeta en català; o fermare ('detenir') en
       italià i fermer ('tancar') en francès. Tard o d'hora t'acabes
       estavellant. No s'hi pot confiar gaire, en les llengües.
       (*) 0 ( ) 1 ( ) 2 ( ) 3 ( ) 4 ( ) 5
       La persona oberta a les llengües no hi projecta una visió negativa,
       sinó al contrari. Gaudeix de la sorpresa constant que representen.
       Pel que fa a les formes molt semblants en dues llengües que tenen
       sentits diferents, o "falsos amics", és cert que n'hi ha que són
       fruit de la casualitat, però molt sovint no és així i, malgrat la
       diferència de significat dels mots, permeten que hi reflexionem i
       que ens remuntem a un tènue sentit compartit entre els mots
       semblants, o que observem processos històrics de canvi de sentit
       molt interessants. Un exemple: fermare i fermer remeten a un mateix
       origen: firmus ('ferm') en llatí, que és a la base de la
       significació de totes dues paraules.
       Continuar »
    6. Les llengües són massa diferents les unes de les altres, fet que
       les converteix en territoris pràcticament nous per a les persones
       que s'hi aproximen per primera vegada. Cada llengua és un món
       independent i entrar-hi fins a poder-s'hi comunicar és una aventura
       insostenible per a la majoria de persones.
       (*) 0 ( ) 1 ( ) 2 ( ) 3 ( ) 4 ( ) 5
       Compte, perquè les llengües presenten grans diferències, però
       comparteixen uns trets universals, a més de moltes possibles
       semblances tipològiques o genètiques. Entre aquests trets
       universals hi ha, per exemple, els següents: en totes hi ha vocals
       i consonants, totes tenen díctics (mots com ara, aquí), totes tenen
       noms i verbs, totes tenen construccions afirmatives i negatives,
       totes presenten noms comuns i propis, noms concrets i abstractes o
       pronoms personals. Aquests i diversos altres “universals del
       llenguatge” ens fan veure que les llengües no són realitats
       completament diferents les unes de les altres. I que mai no
       s'aprenen, doncs, des de zero, encara que pugui semblar-ho.
       Continuar »
    7. M'agrada provar de reconèixer les semblances entre llengües de la
       mateixa família. Gaudeixo descobrint que acqua (italià), eau
       (francès), água (portuguès) equivalen a aigua en la família
       romànica. O que mouth (anglès), mund (alemany), mond (neerlandès),
       mun (suec, noruec) o munnur (islandès) són el mateix mot, que
       designa la boca, en la família germànica. O que serce (polonès),
       srdce (txec) o srce (eslovè) volen dir 'cor' en la família de
       llengües eslaves.
       (*) 0 ( ) 1 ( ) 2 ( ) 3 ( ) 4 ( ) 5
       L'origen comú de les llengües i el fet que pertanyin a una mateixa
       família situa les persones amb una actitud d'obertura a les
       llengües en condicions d'experimentar el plaer del reconeixement de
       les semblances formals entre llengües emparentades.
       Continuar »
    8. Si em trobo viatjant en tren en un desplaçament llarg i tinc dues
       persones al davant que parlen en una llengua que no identifico, sé
       que tard o d'hora els acabaré preguntant de quina llengua es
       tracta.
       (*) 0 ( ) 1 ( ) 2 ( ) 3 ( ) 4 ( ) 5
       La curiositat és un dels elements clau de l'obertura lingüística.
       Saber distingir oralment, encara que no es comprenguin, altes
       llengües, els seus sons i els seus patrons d'entonació, és un
       senyal inequívoc de l'exercici d'aquesta curiositat.
       Continuar »
    9. Sóc capaç de distingir si un text és escrit en diversos tipus
       d'escriptura com ara en alfabet grec, ciríl·lic, hebreu, en
       l'alifat àrab, en katakana japonès, en l'escriptura xinesa, o en
       l'alfabet georgià.
       (*) 0 ( ) 1 ( ) 2 ( ) 3 ( ) 4 ( ) 5
       És un senyal d'obertura a les llengües poder-ne identificar els
       sistemes d'escriptura: l'alfabet romà, estès arreu del món (només
       l'Àsia s'escapa del predomini quasi absolut de l'escriptura
       romana), no és pas l'únic, evidentment, de què se serveixen les
       llengües que s'escriuen. No oblidem, d’altra banda, que hi ha
       moltes llengües de cultures àgrafes, que no s’escriuen.
       Continuar »
   10. Descobreixo que en les llengües del món es poden trobar paraules
       amb moltes vocals o moltes consonants seguides com ara jaaaarne
       (estonià, 'límit del gel'), hooiaioia (hawaià, 'certificats'),
       ctvrtkruh (txec, 'quadrant'), angstschreeuw (neerlandès, 'crit de
       pànic'), varldsschlager (suec, 'èxit musical mundial').
       M'encurioseix saber aquesta mena de coses.
       (*) 0 ( ) 1 ( ) 2 ( ) 3 ( ) 4 ( ) 5
       L'interès pels aspectes anecdòtics de les llengües (en són plenes!)
       indica sens dubte que ets una persona oberta a les llengües.
       Continuar »
   11. Es digui el que es digui, les llengües són vehicles de comunicació
       i s'aprenen sempre amb l'objectiu de poder-s'hi comunicar.
       (*) 0 ( ) 1 ( ) 2 ( ) 3 ( ) 4 ( ) 5
       Les llengües no són tan sols vehicles de comunicació. Es fan servir
       per diversos motius, entre els quals hi ha, per exemple, el sentit
       d'identificació amb una comunitat, amb una cultura, amb una nació.
       L'obertura a les llengües passa per entendre que l'aproximació a
       una llengua pot tenir motius més enllà de voler-s'hi comunicar:
       conèixer una cultura, sentir-se solidari amb les persones que la
       parlen, poder visitar el país on es parla sentint-se més aviat un
       viatger curiós que no un simple turista, comprendre textos
       especialitzats, etc.
       Continuar »
   12. Les llengües s'han de parlar i fer servir correctament; altrament
       és una falta de respecte cap als seus parlants. Si no es poden
       emprar amb correcció, val més no fer-les servir.
       (*) 0 ( ) 1 ( ) 2 ( ) 3 ( ) 4 ( ) 5
       L'aspiració a la correcció lingüística és ben normal, encara més en
       el cas de les llengües sotmeses a processos d'interferència
       lingüística massiva o que no tenen una variant normativa gaire
       consolidada. Ara: l'obsessió per la correcció i la puresa de la
       llengua pot inhibir els parlants de fer-les servir o els aprenents
       de llançar-se a fer-ho. Cal admetre, a més, que és una dinàmica
       natural de les llengües que no romanguin immòbils sinó que
       evolucionin i canviïn constantment.
       Continuar »
   13. Si convivís amb una estudiant de Tailàndia, parlant de tai, estic
       segur que al cap de poc temps sabria dir paraules com ara puuchahi
       ('home') o puu-ying ('dona'), o khua:sa'ngóp ('pau').
       (*) 0 ( ) 1 ( ) 2 ( ) 3 ( ) 4 ( ) 5
       Aprendre algunes expressions de les llengües pròpies de les
       persones amb qui convivim és un senyal d'obertura a les llengües.
       Continuar »
   14. El poble on passo els estius és Alcúdia. No sé què deu significar
       aquest nom de lloc; no he perdut mai el temps a esbrinar-ho. Potser
       no vol dir res.
       (*) 0 ( ) 1 ( ) 2 ( ) 3 ( ) 4 ( ) 5
       Forma part d'una actitud sensible cap a les llengües conèixer el
       sentit de mots que ens són habituals. Alcúdia és un topònim
       d'origen àrab de caràcter orogràfic. Kudya significa 'turó',
       'pujolet'.
       Continuar »
   15. M'apassionen tots els jocs i els reptes de llengua: m'agraden
       l'Scrabble i els mots encreuats, em diverteixen els palíndroms
       (amor-roma). En sé un, de palíndrom, en finès, d'una sola paraula
       amb vint-i-cinc lletres: saippuakuppinippukauppias ('majorista del
       material anomenat esteatita'). Tot el que sigui jugar amb la
       llengua m'interessa.
       (*) 0 ( ) 1 ( ) 2 ( ) 3 ( ) 4 ( ) 5
       Participes de la dimensió lúdica de la llengua, una de les més
       plaents, la qual és invisible per a persones que tenen una visió
       només funcional del que és una llengua.
       Continuar »
   16. Sents aquest acudit i el trobes molt divertit i enginyós: és dels
       que t'agraden. Una persona li diu a una altra: "A Lisboa cada mitja
       hora atropellen un home." L'altra persona li respon: "Pobre home!".
       (*) 0 ( ) 1 ( ) 2 ( ) 3 ( ) 4 ( ) 5
       Aquest acudit té base lingüística, juga amb el sentit ambigu de la
       paraula un (un sol home, sempre el mateix? Cada vegada un home
       diferent?). La comunicació quotidiana no és pas exempta de
       malentesos d'aquesta mena, que se superen precisament amb
       tolerància i sentit de l'humor.
       Continuar »
   17. Totes les llengües prenen paraules d'altres llengües (bungalou ve
       del gujarati, menhir ve del bretó, cacic ve del taino...). No cal
       donar gaire importància a aquest fenomen: es tracta d'un fet
       completament normal, governat per l'atzar, que l'únic que demostra
       és que les llengües són totes molt permeables a influxos externs.
       (*) 0 ( ) 1 ( ) 2 ( ) 3 ( ) 4 ( ) 5
       Els préstecs de paraules d'una llengua a una altra constitueixen un
       fenomen de gran interès per a les persones obertes a les llengües.
       Els préstecs són testimonis lingüístics que ens aporten una
       informació cultural valuosa. Posen al descobert l'origen de fets o
       productes significatius en una determinada àrea, evidencien
       relacions històriques de veïnatge, bèl·liques, comercials, entre
       els pobles; permeten veure la irradiació cultural de determinades
       comunitats o l'hegemonia política i econòmica d'uns països damunt
       uns altres. Ser conscients dels préstecs, del seu origen i de les
       seves lògiques d'expansió, ens ajuda a conèixer més bé les
       comunitats lingüístiques. No ens resulta gens irrellevant, per
       exemple, saber que paraules del català com xocolata i tomàquet
       vénen de la llengua americana nahua; que el mot apartheid té
       l'origen en la llengua afrikaans, de Sud-àfrica (on aquest règim de
       segregació racial va ser vigent fins al 1991); que el mot atol
       ('illa tropical d'esculls coral·lins') ve del malai; que la paraula
       xerpa ve del tibetà, o que consomé, entrecot, puré, croqueta i
       escalopa procedeixen del francès, del reialme de la gastronomia.
       Continuar »
   18. S'aprenen llengües a totes hores i cada cop és més fàcil tenir
       oportunitats de fer-ho. Una de les maneres més interessants i
       innovadores és participar en xarxes socials per aprendre llengües i
       començar-se a trobar amb persones disposades a ensenyar una llengua
       i aprendre'n una altra, per Skype o amb altres eines de
       videoconferència.
       (*) 0 ( ) 1 ( ) 2 ( ) 3 ( ) 4 ( ) 5
       Cada vegada és més comú participar en processos d'aprenentatge
       informal, que les tecnologies afavoreixen molt. No oblidem que els
       aprenentatges informals són cada vegada més valorats (fins i tot
       són susceptibles de ser reconeguts i certificats). Intercanviar
       llengües lliurement aprofitant els avenços tecnològics pot ser,
       sens dubte, una bona forma d'aprendre informalment. Cal estar
       preparat, doncs, per aprendre llengües en qualsevol moment i amb
       qualsevol dispositiu o amb qualsevol persona.
       Continuar »
   19. Les llengües s'han d'aprendre equilibradament, avançant amb totes
       les destreses (llegir, escriure, parlar, escoltar, interactuar...)
       alhora.
       (*) 0 ( ) 1 ( ) 2 ( ) 3 ( ) 4 ( ) 5
       Depèn dels objectius que tinguem. És perfectament lícit en certes
       situacions orientar l'aprenentatge a les destreses receptives
       (només comprendre), o enfocar l'aprenentatge a la resolució de
       necessitats de llengua funcionals molt concretes. L'aprenent és qui
       governa el seu aprenentatge, que pot ser parcial.
       Continuar »
   20. M'agrada fer d'intèrpret en determinades situacions en què jo sé
       mínimament una llengua que una altra persona no sap.
       (*) 0 ( ) 1 ( ) 2 ( ) 3 ( ) 4 ( ) 5
       La funció mediadora de les persones, des del punt de vista
       lingüístic o altres, és cada cop més valorada socialment. No cal
       ser un expert en una llengua, d'altra banda, per ajudar una altra
       persona a resoldre una qüestió puntual de traducció o
       d'interpretació.
       Continuar »
   21. Em sembla divertit parlar en la meva llengua i que el meu
       interlocutor em respongui en la seva.
       (*) 0 ( ) 1 ( ) 2 ( ) 3 ( ) 4 ( ) 5
       Les interaccions multilingües són interessants per afavorir la
       sostenibilitat lingüística (no s'hi opta automàticament per una
       llengua d'abast internacional, de les que de vegades s'anomenen "de
       comunicació"). Són interaccions multilingües interessants les que
       mantenen persones que fan servir llengües de la mateixa família
       sense que els interlocutors hagin après mai formalment la llengua
       de l'altre. Sovint en aquestes interaccions apareixen petites
       incomprensions que, un cop resoltes, acaben generant coneixement
       lingüístic.
       Continuar »
   22. Les llengües s'aprenen d'una en una. Necessito consolidar l'anglès
       abans de llançar-me a aprendre cap altra llengua. Si no ho faig
       així, m'embolico contínuament.
       (*) 0 ( ) 1 ( ) 2 ( ) 3 ( ) 4 ( ) 5
       L'aprenentatge simultani de llengües, contra el que podria semblar,
       és una pràctica que dóna bon resultat. N'hi ha mètodes i se'n
       coneixen pràctiques ben reeixides. El treball amb més d'una llengua
       alhora és ideal per al desenvolupament de la competència
       plurilingüe.
       Continuar »
   23. He instal·lat un programa a l'ordinador i, sense adonar-me'n, he
       seleccionat una versió en una llengua que no he après mai
       formalment. Com que és una llengua de la mateixa família que la
       meva, deixo instal·lada aquesta versió del programa.
       (*) 0 ( ) 1 ( ) 2 ( ) 3 ( ) 4 ( ) 5
       Tota ocasió és bona per obrir-se a les llengües. Una pràctica com
       aquesta permet ampliar coneixements lingüístics gairebé sense
       esforç.
       Continuar »
   24. Sempre que veig algú parlant en una llengua o una altra intento
       entendre què li representa parlar precisament aquella llengua (no
       res; un esforç, per algun motiu; un deure; un dret que vol exercir;
       l'adequació a un costum o una pràctica social; una voluntat
       d'integració a un grup o a una comunitat...).
       (*) 0 ( ) 1 ( ) 2 ( ) 3 ( ) 4 ( ) 5
       És interessant provar d'entendre els motius pels quals els
       individus fan servir socialment unes llengües o unes altres.
       L'obertura a les llengües passa també per interessar-se per la
       complexitat de les motivacions que empenyen els parlants a
       usar-les.
       Continuar »
   25. A la civilització occidental les maneres de comunicar-se s'han
       multiplicat i s'han sofisticat, però hi continua havent molta
       incomunicació i, arreu, moltes mostres d'incomprensió entre
       persones. Em sembla curiós i interessant que en la llengua djaru
       (australiana), en greu perill d'extinció, la saviesa i l'acció
       d'escoltar estiguin vinculades: 'ser savi' s'expressa amb la forma
       mangir djaru (literalment, 'tenir oïda') i 'ser ruc, ser insensat'
       s'expressa amb la forma mangirgir-mulungu (literalment, 'no tenir
       oïda'). Una llengua que només parlen tres-centes persones ens dóna,
       doncs, una lliçó fonamental de comunicació. Quan hagi desaparegut
       el djaru els humans tindran una evidència menys que escoltar-se els
       és una acció essencial per comprendre's.
       (*) 0 ( ) 1 ( ) 2 ( ) 3 ( ) 4 ( ) 5
       Efectivament. La mort de les llengües és un fenomen ben estudiat
       pels sociolingüistes, que n'auguren una desaparició massiva al
       llarg del segle XXI i, en conseqüència, una davallada dràstica de
       la linguodiversitat. Cada llengua és una visió de la realitat que
       ens aporta informacions valuoses sobre la vida humana, unes
       informacions que la humanitat no s'hauria de permetre el luxe de
       desconèixer i deixar desaparèixer.
       Continuar »

   La teva puntuació és: Veure definició de pol »

PERFIL DE LA PERSONA OBERTA A LES LLENGÜES (POL)

     * Una POL és algú que té un interès general per les llengües, algú
       que pensa que res que les afecti no li és aliè, i que encara sent
       menys aliè allò que es relaciona amb les que li resulten més
       properes (la seva llengua, les llengües del seu entorn).
     * La POL és algú que pensa que tenir alguns coneixements
       enciclopèdics bàsics sobre llengües (quantes n'hi ha al món, com
       són, en què s'assemblen, en què es diferencien, quants parlants
       tenen, quines es troben en perill...) forma part de la cultura
       general.
     * La POL és, alhora, algú que es mostra interessat a augmentar el
       coneixement en aquest àmbit, perquè sap que les llengües aporten
       dades crucials per entendre la humanitat.
     * La POL s'interessa per aprendre aspectes concrets de les llengües
       (que poden ser anecdòtics, curiosos, aparentment irrellevants) i,
       alhora, per aprendre llengües. I concep l'aprenentatge de llengües
       com una acció ininterrompuda al llarg de la vida cap a la qual
       l'empenyen pretextos constants, que prova d'identificar sense
       treva.
     * La POL aprèn llengües informalment (en un viatge, aprofitant una
       relació personal, beneficiant-se de les oportunitats de la
       tecnologia) sense l'obsessió per la perfecció i entenent que cada
       petit aprenentatge lingüístic és valuós en si mateix, perquè passa
       a eixamplar la competència plurilingüe de l'individu. I aprèn
       llengües, també, de manera formal, però amb una mirada nova,
       entenent que les llengües es poden aprendre de moltes maneres
       (diverses llengües simultàniament, una llengua parcialment o amb
       objectius purament funcionals, per exemple).
     * La POL es caracteritza per no tenir por de les llengües, per
       projectar-hi una mirada sempre positiva, pel desig d'aprofitar al
       màxim, amb gosadia, totes les possibilitats d'aprendre'n i de
       practicar-ne.
     * Guia la POL una curiositat insaciable. Una curiositat que la porta
       a voler saber què signifiquen els signes amb què conviu. O a saber,
       per exemple, per què unes llengües manlleven mots a unes altres i
       quines relacions entre comunitats posen en evidència els préstecs
       lingüístics.
     * La POL és un caçador de traces lingüístiques que li permeten saber
       més de l'ésser humà.
     * La POL analitza per què els parlants fan servir les llengües i
       defensa que totes són iguals i han de ser preservades com un valuós
       patrimoni immaterial.
     * La POL és capaç de llançar-se a pràctiques lingüístiques arriscades
       que donen suport a les llengües més febles o a les que es troben en
       perill.
     * La POL sap veure el vessant transcendent de les llengües, però en
       sap veure alhora la dimensió lúdica: l'apassionen els jocs de
       paraules, els dobles sentits, els reptes lingüístics, els jocs de
       llengua. I pensa que la llengua és també un territori privilegiat
       per al sentit de l'humor. La seva relació amb les llengües és, en
       definitiva, una relació de plaer.

   Crèdits »

Crèdits

   Serveis lingüístics universitaris de la UB, UAB, UPC, UPF, UdG, URV,
   UVic, UIC, UAO, amb el finançament de la Secretaria d'Universitats i
   Recerca de la Generalitat de Catalunya (INTERLINGUA: Projecte
   interuniversitari d'elaboració d'un curs virtual sobre
   interculturalitat i multilingüisme).
   Coordinació: UPC i URV.
   Autor: Enric Serra
   « Tornar
   IFRAME: http://www.googletagmanager.com/ns.html?id=GTM-TM2394

   IFRAME: https://www.googletagmanager.com/ns.html?id=GTM-NH8MVLN

   Test d'obertura lingüística

Intercat. Viu la universitat en català!

   Viu la universitat en català

Test d'obertura lingüística

   Indica si t'identifiques
   amb les afirmacions següents (0 = gens, 5 = molt)

   Al final del test
   podràs determinar
   el teu nivell
   d'obertura lingüística.
   Go!Crèdits »

   1 | 25
    1. Tinc força coneixements generals sobre llengües. Tinc una idea de
       quantes llengües hi ha al món; podria indicar zones o països on hi
       ha molta diversitat lingüística; conec algunes de les famílies en
       què es classifiquen les llengües i sé a quina pertanyen les
       llengües que conec. Totes aquestes qüestions m'encurioseixen molt.
       (*) 0 ( ) 1 ( ) 2 ( ) 3 ( ) 4 ( ) 5
       Tenir obertura a les llengües passa per interessar-se pels
       coneixements enciclopèdics que permeten tenir-ne informació. No es
       tracta tant de llegir sistemàticament estudis sobre el tema o
       obtenir-ne dades, sinó més aviat d'aprofitar qualsevol
       circumstància adient per eixamplar el coneixement sobre la qüestió.
       Se sol dir que hi ha al voltant de sis mil llengües al món, que es
       classifiquen en una vintena de famílies lingüístiques, dintre de
       les quals el català se situa en el grup de les indoeuropees, que té
       més de tres mil cinc-cents milions de parlants. Les zones amb més
       diversitat lingüística solen coincidir amb les que tenen més
       diversitat biològica. A Indonèsia es parlen més de vuit-centes
       llengües, a Papua Nova Guinea un nombre semblant, encara més
       elevat. A Nigèria es parlen més de quatre-centes llengües i a
       l'Índia també.
       Continuar »
    2. Les llengües són una bona mostra de riquesa i diversitat al món,
       però l'única manera realista d'abordar-les individualment és provar
       de saber-ne un parell o tres (català, castellà i anglès, per
       exemple) i deixar les altres per als seus parlants o per als
       professionals de la llengua, com ara traductors i intèrprets.
       (*) 0 ( ) 1 ( ) 2 ( ) 3 ( ) 4 ( ) 5
       No té sentit negar-nos cap experiència o vivència de llengua.
       L'aprenentatge d'un sol mot polonès, neerlandès o de l'italià de
       Nàpols, si no coneixem aquestes llengües, per posar tres exemples,
       són experiències personals que eixamplen el nostre actiu
       lingüístic; passen a configurar-nos individus diferents. No hem
       d'abordar les llengües des de la idea que representen un
       coneixement sovint inassolible, sinó des del punt de vista que
       qualsevol aprenentatge lingüístic, per petit que sigui, és un guany
       en la nostra competència plurilingüe, que es troba en creixement
       constant.
       Continuar »
    3. El vocabulari de les llengües és capritxós i asistemàtic. Els
       inuit, per exemple, tenen en la seva llengua paraules úniques per
       referir-se a maneres diferents de saber, per a l'expressió de les
       quals necessitem diverses paraules en altres llengües: utsimavaa
       ('saber per experiència'), sanatuuq ('saber com fer alguna cosa'),
       qaujimavaa ('saber d'alguna cosa'), nalujunnaipaa ('no ignorar
       alguna cosa') i nalunaiqpaa ('ja no desconèixer'), entre altres. Si
       hi hagués una correspondència entre conceptes i paraules idèntica
       en totes les llengües donaria gust aprendre idiomes.
       (*) 0 ( ) 1 ( ) 2 ( ) 3 ( ) 4 ( ) 5
       L'organització de la realitat amb unes determinades solucions
       lèxiques no coincidents en diverses llengües té un gran interès per
       a qualsevol persona curiosa. Pel que fa als verbs de coneixement,
       sense anar més lluny, llengües com l'anglès i el francès tenen
       diferències importants. Davant know de l'anglès, el francès té
       savoir i connaître.
       Continuar »
    4. Les llengües sovint es perden en distincions i matisos del tot
       desconeguts en altres llengües, que esdevenen una càrrega per als
       qui les aprenen. Per exemple: un britànic que no sigui un biòleg té
       tan sols un parell de substantius per referir-se en anglès als
       bolets. Així, és lògic que se senti aclaparat per la gran quantitat
       de noms populars que els bolets reben a Catalunya, a Euskadi o a
       Rússia. Aquest excés de noms per designar-los (fredolics,
       mataparents, gírgoles, apagallums, pets de llop...) és inútil i
       feixuc per als aprenents britànics del català, per exemple.
       (*) 0 ( ) 1 ( ) 2 ( ) 3 ( ) 4 ( ) 5
       Les distincions i els matisos en la categorització de la realitat
       no són absurdes, ans al contrari, revelen una diferent
       categorització de la realitat de cada llengua. Si el català i
       l'èuscar tenen centenars de noms per referir-se als bolets es deu
       al fet que són llengües de cultures micòfiles, que aprecien els
       fongs. El món anglès, en canvi, és micòfob i no té pràcticament
       noms populars per als bolets. La llengua és, doncs, el fidel reflex
       d'un aspecte cultural important i no el producte de cap excés o
       obsessió per les distincions gratuïtes.
       Continuar »
    5. Les llengües són una font inexhaurible de paranys, una causa de
       decepció constant. El que et penses que es diu d'una manera en una
       llengua que aprens, ben sovint t'adones que els parlants nadius ho
       formulen d'una altra. No és gens rar, a més, trobar paraules
       pràcticament iguals formalment en dues llengües que no tenen res a
       veure pel que fa al sentit i, doncs, que resulten enganyoses. Per
       exemple, fusta en català i en romanès ('faldilla') no volen dir el
       mateix. O aldea en èuscar ('part') o en castellà; o carpet en
       anglès ('catifa') i carpeta en català; o fermare ('detenir') en
       italià i fermer ('tancar') en francès. Tard o d'hora t'acabes
       estavellant. No s'hi pot confiar gaire, en les llengües.
       (*) 0 ( ) 1 ( ) 2 ( ) 3 ( ) 4 ( ) 5
       La persona oberta a les llengües no hi projecta una visió negativa,
       sinó al contrari. Gaudeix de la sorpresa constant que representen.
       Pel que fa a les formes molt semblants en dues llengües que tenen
       sentits diferents, o "falsos amics", és cert que n'hi ha que són
       fruit de la casualitat, però molt sovint no és així i, malgrat la
       diferència de significat dels mots, permeten que hi reflexionem i
       que ens remuntem a un tènue sentit compartit entre els mots
       semblants, o que observem processos històrics de canvi de sentit
       molt interessants. Un exemple: fermare i fermer remeten a un mateix
       origen: firmus ('ferm') en llatí, que és a la base de la
       significació de totes dues paraules.
       Continuar »
    6. Les llengües són massa diferents les unes de les altres, fet que
       les converteix en territoris pràcticament nous per a les persones
       que s'hi aproximen per primera vegada. Cada llengua és un món
       independent i entrar-hi fins a poder-s'hi comunicar és una aventura
       insostenible per a la majoria de persones.
       (*) 0 ( ) 1 ( ) 2 ( ) 3 ( ) 4 ( ) 5
       Compte, perquè les llengües presenten grans diferències, però
       comparteixen uns trets universals, a més de moltes possibles
       semblances tipològiques o genètiques. Entre aquests trets
       universals hi ha, per exemple, els següents: en totes hi ha vocals
       i consonants, totes tenen díctics (mots com ara, aquí), totes tenen
       noms i verbs, totes tenen construccions afirmatives i negatives,
       totes presenten noms comuns i propis, noms concrets i abstractes o
       pronoms personals. Aquests i diversos altres “universals del
       llenguatge” ens fan veure que les llengües no són realitats
       completament diferents les unes de les altres. I que mai no
       s'aprenen, doncs, des de zero, encara que pugui semblar-ho.
       Continuar »
    7. M'agrada provar de reconèixer les semblances entre llengües de la
       mateixa família. Gaudeixo descobrint que acqua (italià), eau
       (francès), água (portuguès) equivalen a aigua en la família
       romànica. O que mouth (anglès), mund (alemany), mond (neerlandès),
       mun (suec, noruec) o munnur (islandès) són el mateix mot, que
       designa la boca, en la família germànica. O que serce (polonès),
       srdce (txec) o srce (eslovè) volen dir 'cor' en la família de
       llengües eslaves.
       (*) 0 ( ) 1 ( ) 2 ( ) 3 ( ) 4 ( ) 5
       L'origen comú de les llengües i el fet que pertanyin a una mateixa
       família situa les persones amb una actitud d'obertura a les
       llengües en condicions d'experimentar el plaer del reconeixement de
       les semblances formals entre llengües emparentades.
       Continuar »
    8. Si em trobo viatjant en tren en un desplaçament llarg i tinc dues
       persones al davant que parlen en una llengua que no identifico, sé
       que tard o d'hora els acabaré preguntant de quina llengua es
       tracta.
       (*) 0 ( ) 1 ( ) 2 ( ) 3 ( ) 4 ( ) 5
       La curiositat és un dels elements clau de l'obertura lingüística.
       Saber distingir oralment, encara que no es comprenguin, altes
       llengües, els seus sons i els seus patrons d'entonació, és un
       senyal inequívoc de l'exercici d'aquesta curiositat.
       Continuar »
    9. Sóc capaç de distingir si un text és escrit en diversos tipus
       d'escriptura com ara en alfabet grec, ciríl·lic, hebreu, en
       l'alifat àrab, en katakana japonès, en l'escriptura xinesa, o en
       l'alfabet georgià.
       (*) 0 ( ) 1 ( ) 2 ( ) 3 ( ) 4 ( ) 5
       És un senyal d'obertura a les llengües poder-ne identificar els
       sistemes d'escriptura: l'alfabet romà, estès arreu del món (només
       l'Àsia s'escapa del predomini quasi absolut de l'escriptura
       romana), no és pas l'únic, evidentment, de què se serveixen les
       llengües que s'escriuen. No oblidem, d’altra banda, que hi ha
       moltes llengües de cultures àgrafes, que no s’escriuen.
       Continuar »
   10. Descobreixo que en les llengües del món es poden trobar paraules
       amb moltes vocals o moltes consonants seguides com ara jaaaarne
       (estonià, 'límit del gel'), hooiaioia (hawaià, 'certificats'),
       ctvrtkruh (txec, 'quadrant'), angstschreeuw (neerlandès, 'crit de
       pànic'), varldsschlager (suec, 'èxit musical mundial').
       M'encurioseix saber aquesta mena de coses.
       (*) 0 ( ) 1 ( ) 2 ( ) 3 ( ) 4 ( ) 5
       L'interès pels aspectes anecdòtics de les llengües (en són plenes!)
       indica sens dubte que ets una persona oberta a les llengües.
       Continuar »
   11. Es digui el que es digui, les llengües són vehicles de comunicació
       i s'aprenen sempre amb l'objectiu de poder-s'hi comunicar.
       (*) 0 ( ) 1 ( ) 2 ( ) 3 ( ) 4 ( ) 5
       Les llengües no són tan sols vehicles de comunicació. Es fan servir
       per diversos motius, entre els quals hi ha, per exemple, el sentit
       d'identificació amb una comunitat, amb una cultura, amb una nació.
       L'obertura a les llengües passa per entendre que l'aproximació a
       una llengua pot tenir motius més enllà de voler-s'hi comunicar:
       conèixer una cultura, sentir-se solidari amb les persones que la
       parlen, poder visitar el país on es parla sentint-se més aviat un
       viatger curiós que no un simple turista, comprendre textos
       especialitzats, etc.
       Continuar »
   12. Les llengües s'han de parlar i fer servir correctament; altrament
       és una falta de respecte cap als seus parlants. Si no es poden
       emprar amb correcció, val més no fer-les servir.
       (*) 0 ( ) 1 ( ) 2 ( ) 3 ( ) 4 ( ) 5
       L'aspiració a la correcció lingüística és ben normal, encara més en
       el cas de les llengües sotmeses a processos d'interferència
       lingüística massiva o que no tenen una variant normativa gaire
       consolidada. Ara: l'obsessió per la correcció i la puresa de la
       llengua pot inhibir els parlants de fer-les servir o els aprenents
       de llançar-se a fer-ho. Cal admetre, a més, que és una dinàmica
       natural de les llengües que no romanguin immòbils sinó que
       evolucionin i canviïn constantment.
       Continuar »
   13. Si convivís amb una estudiant de Tailàndia, parlant de tai, estic
       segur que al cap de poc temps sabria dir paraules com ara puuchahi
       ('home') o puu-ying ('dona'), o khua:sa'ngóp ('pau').
       (*) 0 ( ) 1 ( ) 2 ( ) 3 ( ) 4 ( ) 5
       Aprendre algunes expressions de les llengües pròpies de les
       persones amb qui convivim és un senyal d'obertura a les llengües.
       Continuar »
   14. El poble on passo els estius és Alcúdia. No sé què deu significar
       aquest nom de lloc; no he perdut mai el temps a esbrinar-ho. Potser
       no vol dir res.
       (*) 0 ( ) 1 ( ) 2 ( ) 3 ( ) 4 ( ) 5
       Forma part d'una actitud sensible cap a les llengües conèixer el
       sentit de mots que ens són habituals. Alcúdia és un topònim
       d'origen àrab de caràcter orogràfic. Kudya significa 'turó',
       'pujolet'.
       Continuar »
   15. M'apassionen tots els jocs i els reptes de llengua: m'agraden
       l'Scrabble i els mots encreuats, em diverteixen els palíndroms
       (amor-roma). En sé un, de palíndrom, en finès, d'una sola paraula
       amb vint-i-cinc lletres: saippuakuppinippukauppias ('majorista del
       material anomenat esteatita'). Tot el que sigui jugar amb la
       llengua m'interessa.
       (*) 0 ( ) 1 ( ) 2 ( ) 3 ( ) 4 ( ) 5
       Participes de la dimensió lúdica de la llengua, una de les més
       plaents, la qual és invisible per a persones que tenen una visió
       només funcional del que és una llengua.
       Continuar »
   16. Sents aquest acudit i el trobes molt divertit i enginyós: és dels
       que t'agraden. Una persona li diu a una altra: "A Lisboa cada mitja
       hora atropellen un home." L'altra persona li respon: "Pobre home!".
       (*) 0 ( ) 1 ( ) 2 ( ) 3 ( ) 4 ( ) 5
       Aquest acudit té base lingüística, juga amb el sentit ambigu de la
       paraula un (un sol home, sempre el mateix? Cada vegada un home
       diferent?). La comunicació quotidiana no és pas exempta de
       malentesos d'aquesta mena, que se superen precisament amb
       tolerància i sentit de l'humor.
       Continuar »
   17. Totes les llengües prenen paraules d'altres llengües (bungalou ve
       del gujarati, menhir ve del bretó, cacic ve del taino...). No cal
       donar gaire importància a aquest fenomen: es tracta d'un fet
       completament normal, governat per l'atzar, que l'únic que demostra
       és que les llengües són totes molt permeables a influxos externs.
       (*) 0 ( ) 1 ( ) 2 ( ) 3 ( ) 4 ( ) 5
       Els préstecs de paraules d'una llengua a una altra constitueixen un
       fenomen de gran interès per a les persones obertes a les llengües.
       Els préstecs són testimonis lingüístics que ens aporten una
       informació cultural valuosa. Posen al descobert l'origen de fets o
       productes significatius en una determinada àrea, evidencien
       relacions històriques de veïnatge, bèl·liques, comercials, entre
       els pobles; permeten veure la irradiació cultural de determinades
       comunitats o l'hegemonia política i econòmica d'uns països damunt
       uns altres. Ser conscients dels préstecs, del seu origen i de les
       seves lògiques d'expansió, ens ajuda a conèixer més bé les
       comunitats lingüístiques. No ens resulta gens irrellevant, per
       exemple, saber que paraules del català com xocolata i tomàquet
       vénen de la llengua americana nahua; que el mot apartheid té
       l'origen en la llengua afrikaans, de Sud-àfrica (on aquest règim de
       segregació racial va ser vigent fins al 1991); que el mot atol
       ('illa tropical d'esculls coral·lins') ve del malai; que la paraula
       xerpa ve del tibetà, o que consomé, entrecot, puré, croqueta i
       escalopa procedeixen del francès, del reialme de la gastronomia.
       Continuar »
   18. S'aprenen llengües a totes hores i cada cop és més fàcil tenir
       oportunitats de fer-ho. Una de les maneres més interessants i
       innovadores és participar en xarxes socials per aprendre llengües i
       començar-se a trobar amb persones disposades a ensenyar una llengua
       i aprendre'n una altra, per Skype o amb altres eines de
       videoconferència.
       (*) 0 ( ) 1 ( ) 2 ( ) 3 ( ) 4 ( ) 5
       Cada vegada és més comú participar en processos d'aprenentatge
       informal, que les tecnologies afavoreixen molt. No oblidem que els
       aprenentatges informals són cada vegada més valorats (fins i tot
       són susceptibles de ser reconeguts i certificats). Intercanviar
       llengües lliurement aprofitant els avenços tecnològics pot ser,
       sens dubte, una bona forma d'aprendre informalment. Cal estar
       preparat, doncs, per aprendre llengües en qualsevol moment i amb
       qualsevol dispositiu o amb qualsevol persona.
       Continuar »
   19. Les llengües s'han d'aprendre equilibradament, avançant amb totes
       les destreses (llegir, escriure, parlar, escoltar, interactuar...)
       alhora.
       (*) 0 ( ) 1 ( ) 2 ( ) 3 ( ) 4 ( ) 5
       Depèn dels objectius que tinguem. És perfectament lícit en certes
       situacions orientar l'aprenentatge a les destreses receptives
       (només comprendre), o enfocar l'aprenentatge a la resolució de
       necessitats de llengua funcionals molt concretes. L'aprenent és qui
       governa el seu aprenentatge, que pot ser parcial.
       Continuar »
   20. M'agrada fer d'intèrpret en determinades situacions en què jo sé
       mínimament una llengua que una altra persona no sap.
       (*) 0 ( ) 1 ( ) 2 ( ) 3 ( ) 4 ( ) 5
       La funció mediadora de les persones, des del punt de vista
       lingüístic o altres, és cada cop més valorada socialment. No cal
       ser un expert en una llengua, d'altra banda, per ajudar una altra
       persona a resoldre una qüestió puntual de traducció o
       d'interpretació.
       Continuar »
   21. Em sembla divertit parlar en la meva llengua i que el meu
       interlocutor em respongui en la seva.
       (*) 0 ( ) 1 ( ) 2 ( ) 3 ( ) 4 ( ) 5
       Les interaccions multilingües són interessants per afavorir la
       sostenibilitat lingüística (no s'hi opta automàticament per una
       llengua d'abast internacional, de les que de vegades s'anomenen "de
       comunicació"). Són interaccions multilingües interessants les que
       mantenen persones que fan servir llengües de la mateixa família
       sense que els interlocutors hagin après mai formalment la llengua
       de l'altre. Sovint en aquestes interaccions apareixen petites
       incomprensions que, un cop resoltes, acaben generant coneixement
       lingüístic.
       Continuar »
   22. Les llengües s'aprenen d'una en una. Necessito consolidar l'anglès
       abans de llançar-me a aprendre cap altra llengua. Si no ho faig
       així, m'embolico contínuament.
       (*) 0 ( ) 1 ( ) 2 ( ) 3 ( ) 4 ( ) 5
       L'aprenentatge simultani de llengües, contra el que podria semblar,
       és una pràctica que dóna bon resultat. N'hi ha mètodes i se'n
       coneixen pràctiques ben reeixides. El treball amb més d'una llengua
       alhora és ideal per al desenvolupament de la competència
       plurilingüe.
       Continuar »
   23. He instal·lat un programa a l'ordinador i, sense adonar-me'n, he
       seleccionat una versió en una llengua que no he après mai
       formalment. Com que és una llengua de la mateixa família que la
       meva, deixo instal·lada aquesta versió del programa.
       (*) 0 ( ) 1 ( ) 2 ( ) 3 ( ) 4 ( ) 5
       Tota ocasió és bona per obrir-se a les llengües. Una pràctica com
       aquesta permet ampliar coneixements lingüístics gairebé sense
       esforç.
       Continuar »
   24. Sempre que veig algú parlant en una llengua o una altra intento
       entendre què li representa parlar precisament aquella llengua (no
       res; un esforç, per algun motiu; un deure; un dret que vol exercir;
       l'adequació a un costum o una pràctica social; una voluntat
       d'integració a un grup o a una comunitat...).
       (*) 0 ( ) 1 ( ) 2 ( ) 3 ( ) 4 ( ) 5
       És interessant provar d'entendre els motius pels quals els
       individus fan servir socialment unes llengües o unes altres.
       L'obertura a les llengües passa també per interessar-se per la
       complexitat de les motivacions que empenyen els parlants a
       usar-les.
       Continuar »
   25. A la civilització occidental les maneres de comunicar-se s'han
       multiplicat i s'han sofisticat, però hi continua havent molta
       incomunicació i, arreu, moltes mostres d'incomprensió entre
       persones. Em sembla curiós i interessant que en la llengua djaru
       (australiana), en greu perill d'extinció, la saviesa i l'acció
       d'escoltar estiguin vinculades: 'ser savi' s'expressa amb la forma
       mangir djaru (literalment, 'tenir oïda') i 'ser ruc, ser insensat'
       s'expressa amb la forma mangirgir-mulungu (literalment, 'no tenir
       oïda'). Una llengua que només parlen tres-centes persones ens dóna,
       doncs, una lliçó fonamental de comunicació. Quan hagi desaparegut
       el djaru els humans tindran una evidència menys que escoltar-se els
       és una acció essencial per comprendre's.
       (*) 0 ( ) 1 ( ) 2 ( ) 3 ( ) 4 ( ) 5
       Efectivament. La mort de les llengües és un fenomen ben estudiat
       pels sociolingüistes, que n'auguren una desaparició massiva al
       llarg del segle XXI i, en conseqüència, una davallada dràstica de
       la linguodiversitat. Cada llengua és una visió de la realitat que
       ens aporta informacions valuoses sobre la vida humana, unes
       informacions que la humanitat no s'hauria de permetre el luxe de
       desconèixer i deixar desaparèixer.
       Continuar »

   La teva puntuació és: Veure definició de pol »

PERFIL DE LA PERSONA OBERTA A LES LLENGÜES (POL)

     * Una POL és algú que té un interès general per les llengües, algú
       que pensa que res que les afecti no li és aliè, i que encara sent
       menys aliè allò que es relaciona amb les que li resulten més
       properes (la seva llengua, les llengües del seu entorn).
     * La POL és algú que pensa que tenir alguns coneixements
       enciclopèdics bàsics sobre llengües (quantes n'hi ha al món, com
       són, en què s'assemblen, en què es diferencien, quants parlants
       tenen, quines es troben en perill...) forma part de la cultura
       general.
     * La POL és, alhora, algú que es mostra interessat a augmentar el
       coneixement en aquest àmbit, perquè sap que les llengües aporten
       dades crucials per entendre la humanitat.
     * La POL s'interessa per aprendre aspectes concrets de les llengües
       (que poden ser anecdòtics, curiosos, aparentment irrellevants) i,
       alhora, per aprendre llengües. I concep l'aprenentatge de llengües
       com una acció ininterrompuda al llarg de la vida cap a la qual
       l'empenyen pretextos constants, que prova d'identificar sense
       treva.
     * La POL aprèn llengües informalment (en un viatge, aprofitant una
       relació personal, beneficiant-se de les oportunitats de la
       tecnologia) sense l'obsessió per la perfecció i entenent que cada
       petit aprenentatge lingüístic és valuós en si mateix, perquè passa
       a eixamplar la competència plurilingüe de l'individu. I aprèn
       llengües, també, de manera formal, però amb una mirada nova,
       entenent que les llengües es poden aprendre de moltes maneres
       (diverses llengües simultàniament, una llengua parcialment o amb
       objectius purament funcionals, per exemple).
     * La POL es caracteritza per no tenir por de les llengües, per
       projectar-hi una mirada sempre positiva, pel desig d'aprofitar al
       màxim, amb gosadia, totes les possibilitats d'aprendre'n i de
       practicar-ne.
     * Guia la POL una curiositat insaciable. Una curiositat que la porta
       a voler saber què signifiquen els signes amb què conviu. O a saber,
       per exemple, per què unes llengües manlleven mots a unes altres i
       quines relacions entre comunitats posen en evidència els préstecs
       lingüístics.
     * La POL és un caçador de traces lingüístiques que li permeten saber
       més de l'ésser humà.
     * La POL analitza per què els parlants fan servir les llengües i
       defensa que totes són iguals i han de ser preservades com un valuós
       patrimoni immaterial.
     * La POL és capaç de llançar-se a pràctiques lingüístiques arriscades
       que donen suport a les llengües més febles o a les que es troben en
       perill.
     * La POL sap veure el vessant transcendent de les llengües, però en
       sap veure alhora la dimensió lúdica: l'apassionen els jocs de
       paraules, els dobles sentits, els reptes lingüístics, els jocs de
       llengua. I pensa que la llengua és també un territori privilegiat
       per al sentit de l'humor. La seva relació amb les llengües és, en
       definitiva, una relació de plaer.

   Crèdits »

Crèdits

   Serveis lingüístics universitaris de la UB, UAB, UPC, UPF, UdG, URV,
   UVic, UIC, UAO, amb el finançament de la Secretaria d'Universitats i
   Recerca de la Generalitat de Catalunya (INTERLINGUA: Projecte
   interuniversitari d'elaboració d'un curs virtual sobre
   interculturalitat i multilingüisme).
   Coordinació: UPC i URV.
   Autor: Enric Serra
   « Tornar
   IFRAME: http://www.googletagmanager.com/ns.html?id=GTM-TM2394

   IFRAME: https://www.googletagmanager.com/ns.html?id=GTM-NH8MVLN

   Test d'obertura lingüística

Intercat. Viu la universitat en català!

   Viu la universitat en català

Test d'obertura lingüística

   Indica si t'identifiques
   amb les afirmacions següents (0 = gens, 5 = molt)

   Al final del test
   podràs determinar
   el teu nivell
   d'obertura lingüística.
   Go!Crèdits »

   1 | 25
    1. Tinc força coneixements generals sobre llengües. Tinc una idea de
       quantes llengües hi ha al món; podria indicar zones o països on hi
       ha molta diversitat lingüística; conec algunes de les famílies en
       què es classifiquen les llengües i sé a quina pertanyen les
       llengües que conec. Totes aquestes qüestions m'encurioseixen molt.
       (*) 0 ( ) 1 ( ) 2 ( ) 3 ( ) 4 ( ) 5
       Tenir obertura a les llengües passa per interessar-se pels
       coneixements enciclopèdics que permeten tenir-ne informació. No es
       tracta tant de llegir sistemàticament estudis sobre el tema o
       obtenir-ne dades, sinó més aviat d'aprofitar qualsevol
       circumstància adient per eixamplar el coneixement sobre la qüestió.
       Se sol dir que hi ha al voltant de sis mil llengües al món, que es
       classifiquen en una vintena de famílies lingüístiques, dintre de
       les quals el català se situa en el grup de les indoeuropees, que té
       més de tres mil cinc-cents milions de parlants. Les zones amb més
       diversitat lingüística solen coincidir amb les que tenen més
       diversitat biològica. A Indonèsia es parlen més de vuit-centes
       llengües, a Papua Nova Guinea un nombre semblant, encara més
       elevat. A Nigèria es parlen més de quatre-centes llengües i a
       l'Índia també.
       Continuar »
    2. Les llengües són una bona mostra de riquesa i diversitat al món,
       però l'única manera realista d'abordar-les individualment és provar
       de saber-ne un parell o tres (català, castellà i anglès, per
       exemple) i deixar les altres per als seus parlants o per als
       professionals de la llengua, com ara traductors i intèrprets.
       (*) 0 ( ) 1 ( ) 2 ( ) 3 ( ) 4 ( ) 5
       No té sentit negar-nos cap experiència o vivència de llengua.
       L'aprenentatge d'un sol mot polonès, neerlandès o de l'italià de
       Nàpols, si no coneixem aquestes llengües, per posar tres exemples,
       són experiències personals que eixamplen el nostre actiu
       lingüístic; passen a configurar-nos individus diferents. No hem
       d'abordar les llengües des de la idea que representen un
       coneixement sovint inassolible, sinó des del punt de vista que
       qualsevol aprenentatge lingüístic, per petit que sigui, és un guany
       en la nostra competència plurilingüe, que es troba en creixement
       constant.
       Continuar »
    3. El vocabulari de les llengües és capritxós i asistemàtic. Els
       inuit, per exemple, tenen en la seva llengua paraules úniques per
       referir-se a maneres diferents de saber, per a l'expressió de les
       quals necessitem diverses paraules en altres llengües: utsimavaa
       ('saber per experiència'), sanatuuq ('saber com fer alguna cosa'),
       qaujimavaa ('saber d'alguna cosa'), nalujunnaipaa ('no ignorar
       alguna cosa') i nalunaiqpaa ('ja no desconèixer'), entre altres. Si
       hi hagués una correspondència entre conceptes i paraules idèntica
       en totes les llengües donaria gust aprendre idiomes.
       (*) 0 ( ) 1 ( ) 2 ( ) 3 ( ) 4 ( ) 5
       L'organització de la realitat amb unes determinades solucions
       lèxiques no coincidents en diverses llengües té un gran interès per
       a qualsevol persona curiosa. Pel que fa als verbs de coneixement,
       sense anar més lluny, llengües com l'anglès i el francès tenen
       diferències importants. Davant know de l'anglès, el francès té
       savoir i connaître.
       Continuar »
    4. Les llengües sovint es perden en distincions i matisos del tot
       desconeguts en altres llengües, que esdevenen una càrrega per als
       qui les aprenen. Per exemple: un britànic que no sigui un biòleg té
       tan sols un parell de substantius per referir-se en anglès als
       bolets. Així, és lògic que se senti aclaparat per la gran quantitat
       de noms populars que els bolets reben a Catalunya, a Euskadi o a
       Rússia. Aquest excés de noms per designar-los (fredolics,
       mataparents, gírgoles, apagallums, pets de llop...) és inútil i
       feixuc per als aprenents britànics del català, per exemple.
       (*) 0 ( ) 1 ( ) 2 ( ) 3 ( ) 4 ( ) 5
       Les distincions i els matisos en la categorització de la realitat
       no són absurdes, ans al contrari, revelen una diferent
       categorització de la realitat de cada llengua. Si el català i
       l'èuscar tenen centenars de noms per referir-se als bolets es deu
       al fet que són llengües de cultures micòfiles, que aprecien els
       fongs. El món anglès, en canvi, és micòfob i no té pràcticament
       noms populars per als bolets. La llengua és, doncs, el fidel reflex
       d'un aspecte cultural important i no el producte de cap excés o
       obsessió per les distincions gratuïtes.
       Continuar »
    5. Les llengües són una font inexhaurible de paranys, una causa de
       decepció constant. El que et penses que es diu d'una manera en una
       llengua que aprens, ben sovint t'adones que els parlants nadius ho
       formulen d'una altra. No és gens rar, a més, trobar paraules
       pràcticament iguals formalment en dues llengües que no tenen res a
       veure pel que fa al sentit i, doncs, que resulten enganyoses. Per
       exemple, fusta en català i en romanès ('faldilla') no volen dir el
       mateix. O aldea en èuscar ('part') o en castellà; o carpet en
       anglès ('catifa') i carpeta en català; o fermare ('detenir') en
       italià i fermer ('tancar') en francès. Tard o d'hora t'acabes
       estavellant. No s'hi pot confiar gaire, en les llengües.
       (*) 0 ( ) 1 ( ) 2 ( ) 3 ( ) 4 ( ) 5
       La persona oberta a les llengües no hi projecta una visió negativa,
       sinó al contrari. Gaudeix de la sorpresa constant que representen.
       Pel que fa a les formes molt semblants en dues llengües que tenen
       sentits diferents, o "falsos amics", és cert que n'hi ha que són
       fruit de la casualitat, però molt sovint no és així i, malgrat la
       diferència de significat dels mots, permeten que hi reflexionem i
       que ens remuntem a un tènue sentit compartit entre els mots
       semblants, o que observem processos històrics de canvi de sentit
       molt interessants. Un exemple: fermare i fermer remeten a un mateix
       origen: firmus ('ferm') en llatí, que és a la base de la
       significació de totes dues paraules.
       Continuar »
    6. Les llengües són massa diferents les unes de les altres, fet que
       les converteix en territoris pràcticament nous per a les persones
       que s'hi aproximen per primera vegada. Cada llengua és un món
       independent i entrar-hi fins a poder-s'hi comunicar és una aventura
       insostenible per a la majoria de persones.
       (*) 0 ( ) 1 ( ) 2 ( ) 3 ( ) 4 ( ) 5
       Compte, perquè les llengües presenten grans diferències, però
       comparteixen uns trets universals, a més de moltes possibles
       semblances tipològiques o genètiques. Entre aquests trets
       universals hi ha, per exemple, els següents: en totes hi ha vocals
       i consonants, totes tenen díctics (mots com ara, aquí), totes tenen
       noms i verbs, totes tenen construccions afirmatives i negatives,
       totes presenten noms comuns i propis, noms concrets i abstractes o
       pronoms personals. Aquests i diversos altres “universals del
       llenguatge” ens fan veure que les llengües no són realitats
       completament diferents les unes de les altres. I que mai no
       s'aprenen, doncs, des de zero, encara que pugui semblar-ho.
       Continuar »
    7. M'agrada provar de reconèixer les semblances entre llengües de la
       mateixa família. Gaudeixo descobrint que acqua (italià), eau
       (francès), água (portuguès) equivalen a aigua en la família
       romànica. O que mouth (anglès), mund (alemany), mond (neerlandès),
       mun (suec, noruec) o munnur (islandès) són el mateix mot, que
       designa la boca, en la família germànica. O que serce (polonès),
       srdce (txec) o srce (eslovè) volen dir 'cor' en la família de
       llengües eslaves.
       (*) 0 ( ) 1 ( ) 2 ( ) 3 ( ) 4 ( ) 5
       L'origen comú de les llengües i el fet que pertanyin a una mateixa
       família situa les persones amb una actitud d'obertura a les
       llengües en condicions d'experimentar el plaer del reconeixement de
       les semblances formals entre llengües emparentades.
       Continuar »
    8. Si em trobo viatjant en tren en un desplaçament llarg i tinc dues
       persones al davant que parlen en una llengua que no identifico, sé
       que tard o d'hora els acabaré preguntant de quina llengua es
       tracta.
       (*) 0 ( ) 1 ( ) 2 ( ) 3 ( ) 4 ( ) 5
       La curiositat és un dels elements clau de l'obertura lingüística.
       Saber distingir oralment, encara que no es comprenguin, altes
       llengües, els seus sons i els seus patrons d'entonació, és un
       senyal inequívoc de l'exercici d'aquesta curiositat.
       Continuar »
    9. Sóc capaç de distingir si un text és escrit en diversos tipus
       d'escriptura com ara en alfabet grec, ciríl·lic, hebreu, en
       l'alifat àrab, en katakana japonès, en l'escriptura xinesa, o en
       l'alfabet georgià.
       (*) 0 ( ) 1 ( ) 2 ( ) 3 ( ) 4 ( ) 5
       És un senyal d'obertura a les llengües poder-ne identificar els
       sistemes d'escriptura: l'alfabet romà, estès arreu del món (només
       l'Àsia s'escapa del predomini quasi absolut de l'escriptura
       romana), no és pas l'únic, evidentment, de què se serveixen les
       llengües que s'escriuen. No oblidem, d’altra banda, que hi ha
       moltes llengües de cultures àgrafes, que no s’escriuen.
       Continuar »
   10. Descobreixo que en les llengües del món es poden trobar paraules
       amb moltes vocals o moltes consonants seguides com ara jaaaarne
       (estonià, 'límit del gel'), hooiaioia (hawaià, 'certificats'),
       ctvrtkruh (txec, 'quadrant'), angstschreeuw (neerlandès, 'crit de
       pànic'), varldsschlager (suec, 'èxit musical mundial').
       M'encurioseix saber aquesta mena de coses.
       (*) 0 ( ) 1 ( ) 2 ( ) 3 ( ) 4 ( ) 5
       L'interès pels aspectes anecdòtics de les llengües (en són plenes!)
       indica sens dubte que ets una persona oberta a les llengües.
       Continuar »
   11. Es digui el que es digui, les llengües són vehicles de comunicació
       i s'aprenen sempre amb l'objectiu de poder-s'hi comunicar.
       (*) 0 ( ) 1 ( ) 2 ( ) 3 ( ) 4 ( ) 5
       Les llengües no són tan sols vehicles de comunicació. Es fan servir
       per diversos motius, entre els quals hi ha, per exemple, el sentit
       d'identificació amb una comunitat, amb una cultura, amb una nació.
       L'obertura a les llengües passa per entendre que l'aproximació a
       una llengua pot tenir motius més enllà de voler-s'hi comunicar:
       conèixer una cultura, sentir-se solidari amb les persones que la
       parlen, poder visitar el país on es parla sentint-se més aviat un
       viatger curiós que no un simple turista, comprendre textos
       especialitzats, etc.
       Continuar »
   12. Les llengües s'han de parlar i fer servir correctament; altrament
       és una falta de respecte cap als seus parlants. Si no es poden
       emprar amb correcció, val més no fer-les servir.
       (*) 0 ( ) 1 ( ) 2 ( ) 3 ( ) 4 ( ) 5
       L'aspiració a la correcció lingüística és ben normal, encara més en
       el cas de les llengües sotmeses a processos d'interferència
       lingüística massiva o que no tenen una variant normativa gaire
       consolidada. Ara: l'obsessió per la correcció i la puresa de la
       llengua pot inhibir els parlants de fer-les servir o els aprenents
       de llançar-se a fer-ho. Cal admetre, a més, que és una dinàmica
       natural de les llengües que no romanguin immòbils sinó que
       evolucionin i canviïn constantment.
       Continuar »
   13. Si convivís amb una estudiant de Tailàndia, parlant de tai, estic
       segur que al cap de poc temps sabria dir paraules com ara puuchahi
       ('home') o puu-ying ('dona'), o khua:sa'ngóp ('pau').
       (*) 0 ( ) 1 ( ) 2 ( ) 3 ( ) 4 ( ) 5
       Aprendre algunes expressions de les llengües pròpies de les
       persones amb qui convivim és un senyal d'obertura a les llengües.
       Continuar »
   14. El poble on passo els estius és Alcúdia. No sé què deu significar
       aquest nom de lloc; no he perdut mai el temps a esbrinar-ho. Potser
       no vol dir res.
       (*) 0 ( ) 1 ( ) 2 ( ) 3 ( ) 4 ( ) 5
       Forma part d'una actitud sensible cap a les llengües conèixer el
       sentit de mots que ens són habituals. Alcúdia és un topònim
       d'origen àrab de caràcter orogràfic. Kudya significa 'turó',
       'pujolet'.
       Continuar »
   15. M'apassionen tots els jocs i els reptes de llengua: m'agraden
       l'Scrabble i els mots encreuats, em diverteixen els palíndroms
       (amor-roma). En sé un, de palíndrom, en finès, d'una sola paraula
       amb vint-i-cinc lletres: saippuakuppinippukauppias ('majorista del
       material anomenat esteatita'). Tot el que sigui jugar amb la
       llengua m'interessa.
       (*) 0 ( ) 1 ( ) 2 ( ) 3 ( ) 4 ( ) 5
       Participes de la dimensió lúdica de la llengua, una de les més
       plaents, la qual és invisible per a persones que tenen una visió
       només funcional del que és una llengua.
       Continuar »
   16. Sents aquest acudit i el trobes molt divertit i enginyós: és dels
       que t'agraden. Una persona li diu a una altra: "A Lisboa cada mitja
       hora atropellen un home." L'altra persona li respon: "Pobre home!".
       (*) 0 ( ) 1 ( ) 2 ( ) 3 ( ) 4 ( ) 5
       Aquest acudit té base lingüística, juga amb el sentit ambigu de la
       paraula un (un sol home, sempre el mateix? Cada vegada un home
       diferent?). La comunicació quotidiana no és pas exempta de
       malentesos d'aquesta mena, que se superen precisament amb
       tolerància i sentit de l'humor.
       Continuar »
   17. Totes les llengües prenen paraules d'altres llengües (bungalou ve
       del gujarati, menhir ve del bretó, cacic ve del taino...). No cal
       donar gaire importància a aquest fenomen: es tracta d'un fet
       completament normal, governat per l'atzar, que l'únic que demostra
       és que les llengües són totes molt permeables a influxos externs.
       (*) 0 ( ) 1 ( ) 2 ( ) 3 ( ) 4 ( ) 5
       Els préstecs de paraules d'una llengua a una altra constitueixen un
       fenomen de gran interès per a les persones obertes a les llengües.
       Els préstecs són testimonis lingüístics que ens aporten una
       informació cultural valuosa. Posen al descobert l'origen de fets o
       productes significatius en una determinada àrea, evidencien
       relacions històriques de veïnatge, bèl·liques, comercials, entre
       els pobles; permeten veure la irradiació cultural de determinades
       comunitats o l'hegemonia política i econòmica d'uns països damunt
       uns altres. Ser conscients dels préstecs, del seu origen i de les
       seves lògiques d'expansió, ens ajuda a conèixer més bé les
       comunitats lingüístiques. No ens resulta gens irrellevant, per
       exemple, saber que paraules del català com xocolata i tomàquet
       vénen de la llengua americana nahua; que el mot apartheid té
       l'origen en la llengua afrikaans, de Sud-àfrica (on aquest règim de
       segregació racial va ser vigent fins al 1991); que el mot atol
       ('illa tropical d'esculls coral·lins') ve del malai; que la paraula
       xerpa ve del tibetà, o que consomé, entrecot, puré, croqueta i
       escalopa procedeixen del francès, del reialme de la gastronomia.
       Continuar »
   18. S'aprenen llengües a totes hores i cada cop és més fàcil tenir
       oportunitats de fer-ho. Una de les maneres més interessants i
       innovadores és participar en xarxes socials per aprendre llengües i
       començar-se a trobar amb persones disposades a ensenyar una llengua
       i aprendre'n una altra, per Skype o amb altres eines de
       videoconferència.
       (*) 0 ( ) 1 ( ) 2 ( ) 3 ( ) 4 ( ) 5
       Cada vegada és més comú participar en processos d'aprenentatge
       informal, que les tecnologies afavoreixen molt. No oblidem que els
       aprenentatges informals són cada vegada més valorats (fins i tot
       són susceptibles de ser reconeguts i certificats). Intercanviar
       llengües lliurement aprofitant els avenços tecnològics pot ser,
       sens dubte, una bona forma d'aprendre informalment. Cal estar
       preparat, doncs, per aprendre llengües en qualsevol moment i amb
       qualsevol dispositiu o amb qualsevol persona.
       Continuar »
   19. Les llengües s'han d'aprendre equilibradament, avançant amb totes
       les destreses (llegir, escriure, parlar, escoltar, interactuar...)
       alhora.
       (*) 0 ( ) 1 ( ) 2 ( ) 3 ( ) 4 ( ) 5
       Depèn dels objectius que tinguem. És perfectament lícit en certes
       situacions orientar l'aprenentatge a les destreses receptives
       (només comprendre), o enfocar l'aprenentatge a la resolució de
       necessitats de llengua funcionals molt concretes. L'aprenent és qui
       governa el seu aprenentatge, que pot ser parcial.
       Continuar »
   20. M'agrada fer d'intèrpret en determinades situacions en què jo sé
       mínimament una llengua que una altra persona no sap.
       (*) 0 ( ) 1 ( ) 2 ( ) 3 ( ) 4 ( ) 5
       La funció mediadora de les persones, des del punt de vista
       lingüístic o altres, és cada cop més valorada socialment. No cal
       ser un expert en una llengua, d'altra banda, per ajudar una altra
       persona a resoldre una qüestió puntual de traducció o
       d'interpretació.
       Continuar »
   21. Em sembla divertit parlar en la meva llengua i que el meu
       interlocutor em respongui en la seva.
       (*) 0 ( ) 1 ( ) 2 ( ) 3 ( ) 4 ( ) 5
       Les interaccions multilingües són interessants per afavorir la
       sostenibilitat lingüística (no s'hi opta automàticament per una
       llengua d'abast internacional, de les que de vegades s'anomenen "de
       comunicació"). Són interaccions multilingües interessants les que
       mantenen persones que fan servir llengües de la mateixa família
       sense que els interlocutors hagin après mai formalment la llengua
       de l'altre. Sovint en aquestes interaccions apareixen petites
       incomprensions que, un cop resoltes, acaben generant coneixement
       lingüístic.
       Continuar »
   22. Les llengües s'aprenen d'una en una. Necessito consolidar l'anglès
       abans de llançar-me a aprendre cap altra llengua. Si no ho faig
       així, m'embolico contínuament.
       (*) 0 ( ) 1 ( ) 2 ( ) 3 ( ) 4 ( ) 5
       L'aprenentatge simultani de llengües, contra el que podria semblar,
       és una pràctica que dóna bon resultat. N'hi ha mètodes i se'n
       coneixen pràctiques ben reeixides. El treball amb més d'una llengua
       alhora és ideal per al desenvolupament de la competència
       plurilingüe.
       Continuar »
   23. He instal·lat un programa a l'ordinador i, sense adonar-me'n, he
       seleccionat una versió en una llengua que no he après mai
       formalment. Com que és una llengua de la mateixa família que la
       meva, deixo instal·lada aquesta versió del programa.
       (*) 0 ( ) 1 ( ) 2 ( ) 3 ( ) 4 ( ) 5
       Tota ocasió és bona per obrir-se a les llengües. Una pràctica com
       aquesta permet ampliar coneixements lingüístics gairebé sense
       esforç.
       Continuar »
   24. Sempre que veig algú parlant en una llengua o una altra intento
       entendre què li representa parlar precisament aquella llengua (no
       res; un esforç, per algun motiu; un deure; un dret que vol exercir;
       l'adequació a un costum o una pràctica social; una voluntat
       d'integració a un grup o a una comunitat...).
       (*) 0 ( ) 1 ( ) 2 ( ) 3 ( ) 4 ( ) 5
       És interessant provar d'entendre els motius pels quals els
       individus fan servir socialment unes llengües o unes altres.
       L'obertura a les llengües passa també per interessar-se per la
       complexitat de les motivacions que empenyen els parlants a
       usar-les.
       Continuar »
   25. A la civilització occidental les maneres de comunicar-se s'han
       multiplicat i s'han sofisticat, però hi continua havent molta
       incomunicació i, arreu, moltes mostres d'incomprensió entre
       persones. Em sembla curiós i interessant que en la llengua djaru
       (australiana), en greu perill d'extinció, la saviesa i l'acció
       d'escoltar estiguin vinculades: 'ser savi' s'expressa amb la forma
       mangir djaru (literalment, 'tenir oïda') i 'ser ruc, ser insensat'
       s'expressa amb la forma mangirgir-mulungu (literalment, 'no tenir
       oïda'). Una llengua que només parlen tres-centes persones ens dóna,
       doncs, una lliçó fonamental de comunicació. Quan hagi desaparegut
       el djaru els humans tindran una evidència menys que escoltar-se els
       és una acció essencial per comprendre's.
       (*) 0 ( ) 1 ( ) 2 ( ) 3 ( ) 4 ( ) 5
       Efectivament. La mort de les llengües és un fenomen ben estudiat
       pels sociolingüistes, que n'auguren una desaparició massiva al
       llarg del segle XXI i, en conseqüència, una davallada dràstica de
       la linguodiversitat. Cada llengua és una visió de la realitat que
       ens aporta informacions valuoses sobre la vida humana, unes
       informacions que la humanitat no s'hauria de permetre el luxe de
       desconèixer i deixar desaparèixer.
       Continuar »

   La teva puntuació és: Veure definició de pol »

PERFIL DE LA PERSONA OBERTA A LES LLENGÜES (POL)

     * Una POL és algú que té un interès general per les llengües, algú
       que pensa que res que les afecti no li és aliè, i que encara sent
       menys aliè allò que es relaciona amb les que li resulten més
       properes (la seva llengua, les llengües del seu entorn).
     * La POL és algú que pensa que tenir alguns coneixements
       enciclopèdics bàsics sobre llengües (quantes n'hi ha al món, com
       són, en què s'assemblen, en què es diferencien, quants parlants
       tenen, quines es troben en perill...) forma part de la cultura
       general.
     * La POL és, alhora, algú que es mostra interessat a augmentar el
       coneixement en aquest àmbit, perquè sap que les llengües aporten
       dades crucials per entendre la humanitat.
     * La POL s'interessa per aprendre aspectes concrets de les llengües
       (que poden ser anecdòtics, curiosos, aparentment irrellevants) i,
       alhora, per aprendre llengües. I concep l'aprenentatge de llengües
       com una acció ininterrompuda al llarg de la vida cap a la qual
       l'empenyen pretextos constants, que prova d'identificar sense
       treva.
     * La POL aprèn llengües informalment (en un viatge, aprofitant una
       relació personal, beneficiant-se de les oportunitats de la
       tecnologia) sense l'obsessió per la perfecció i entenent que cada
       petit aprenentatge lingüístic és valuós en si mateix, perquè passa
       a eixamplar la competència plurilingüe de l'individu. I aprèn
       llengües, també, de manera formal, però amb una mirada nova,
       entenent que les llengües es poden aprendre de moltes maneres
       (diverses llengües simultàniament, una llengua parcialment o amb
       objectius purament funcionals, per exemple).
     * La POL es caracteritza per no tenir por de les llengües, per
       projectar-hi una mirada sempre positiva, pel desig d'aprofitar al
       màxim, amb gosadia, totes les possibilitats d'aprendre'n i de
       practicar-ne.
     * Guia la POL una curiositat insaciable. Una curiositat que la porta
       a voler saber què signifiquen els signes amb què conviu. O a saber,
       per exemple, per què unes llengües manlleven mots a unes altres i
       quines relacions entre comunitats posen en evidència els préstecs
       lingüístics.
     * La POL és un caçador de traces lingüístiques que li permeten saber
       més de l'ésser humà.
     * La POL analitza per què els parlants fan servir les llengües i
       defensa que totes són iguals i han de ser preservades com un valuós
       patrimoni immaterial.
     * La POL és capaç de llançar-se a pràctiques lingüístiques arriscades
       que donen suport a les llengües més febles o a les que es troben en
       perill.
     * La POL sap veure el vessant transcendent de les llengües, però en
       sap veure alhora la dimensió lúdica: l'apassionen els jocs de
       paraules, els dobles sentits, els reptes lingüístics, els jocs de
       llengua. I pensa que la llengua és també un territori privilegiat
       per al sentit de l'humor. La seva relació amb les llengües és, en
       definitiva, una relació de plaer.

   Crèdits »

Crèdits

   Serveis lingüístics universitaris de la UB, UAB, UPC, UPF, UdG, URV,
   UVic, UIC, UAO, amb el finançament de la Secretaria d'Universitats i
   Recerca de la Generalitat de Catalunya (INTERLINGUA: Projecte
   interuniversitari d'elaboració d'un curs virtual sobre
   interculturalitat i multilingüisme).
   Coordinació: UPC i URV.
   Autor: Enric Serra
   « Tornar
