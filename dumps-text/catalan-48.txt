   #alternate alternate Escola Catalana d'Escacs » Canal d'informació
   Escola Catalana d'Escacs » Canal dels comentaris Escola Catalana
   d'Escacs » Orígens Obertura Catalana Canal dels comentaris JSON oEmbed
   (JSON) oEmbed (XML)

     * Català
     * Español

     * Follow
     * Follow
     * Follow
     * Follow

     * Qui som
     * Classes a escoles
     * Classes a Ecade
          + Grupals
          + Particulars
          + Casals
     * Socis/Club
     * Notícies
     * Continguts ECADE
          + Blog
          + Revista
     * Contacta’ns
          + Desitjo informació
          + Treballa amb nosaltres
          + Newsletter CAT

     * Qui som
     * Classes a escoles
     * Classes a Ecade
          + Grupals
          + Particulars
          + Casals
     * Socis/Club
     * Notícies
     * Continguts ECADE
          + Blog
          + Revista
     * Contacta’ns
          + Desitjo informació
          + Newsletter
          + Treballa amb nosaltres
     * Català
     * Español

Orígens Obertura Catalana

   set. 16, 2024 | Blog Català | 0 comments
   obertura catalana

   L’Obertura Catalana va veure la llum al Torneig Internacional de
   Barcelona de 1929. El seu naixement va lligat principalment a dos noms:
   Savielly Tartakower, el seu creador, i Francesc Armengol, la persona
   qui va impulsar la seva creació.

   El principal impulsor de l’idea va ser l’afeccionat Francesc Armengol,
   aleshores dirigent de la Federació Espanyola i vice-president del Club
   d’Escacs Barcelona, i també més tard president de la Federació Catalana
   d’Escacs el 1934.

   Quan es va celebrar el Torneig Internacional de Barcelona, Armengol era
   un dels organitzadors, i president del “Comité de Propaganda de la Real
   Federación Española de Ajedrez” i va ser ell qui va proposar el donar
   un premi especial a qui creés una nova idea d’obertura, que hauria de
   portar el nom de Catalana. encara que l’idea original va ser del propi
   Tartakower. En un article aparegut al diari La Nau, poc abans del
   Torneig Internacional, deia que Si al costat de la partida espanyola,
   que té mes de 400 anys d’existència, posseïm també una obertura
   saragossana, que cerca la destrucció del problema format pels peons
   centrals, no seria d’estranyar que alguna obertura catalana sigui
   creada en el Torneig de Barcelona.

   La idea es va portar a terme, i així, el programa oficial del torneig i
   dins del capítol relatiu a premis especials, feia menció de les
   aportacions de caràcter particular. Entre aquestes n’hi havia una
   d’anònima amb el lema Un admirador concedeix un premi de 150 ptes. al
   participant que origini, a la segona prova, l’Obertura Catalana que
   proposa el Dr. Tartakower.

   Precisament seria el propi mestre polonés‑francés, Savielly Tartakower,
   un import

   ant representant de l’escola hipermoderna d’escacs, a més de reconegut
   teòric, qui va presentar la nova idea de lligar el fianchetto del alfil
   de rei amb l’esquema del gambit de dama. Aquesta idea va ser
   immediatament reconeguda com la més interessant per assolir el premi
   esmentat.

   És interessant conèixer l’opinió d’En Francesc Armengol, sobre el
   procés del naixement de la nova Obertura. El que segueix és una
   transcripció d’un escrit que va publicar el Butlletí del Club d’Escacs
   Barcelona, corresponent a la data commemorativa del 25é. aniversari de
   l’aparició de I’Obertura Catalana:

   Han passat vint‑i‑cinc anys de quan es creà l’Obertura Catalana.

   Com es recordarà va ser introduïda pel mestre polonès Tartakower, i
   malgrat de ser una immodèstia ‑permeteu‑me aquesta variant ‑ promoguda
   pel que sotascriu. Quan aquella efemèrides ocupava jo un càrrec
   directiu a la Federació Espanyola, i entre altres coses, que no són del
   cas de referir, vaig proposar un premi personal al competidor que
   introduís aquella obertura al Torneig Internacional de l’Exposició de
   1929.

   Això perpetuaria aquell magnífic esdeveniment ‑sempre de difícil
   realització ‑ i faria d’una manera perdurable, a la vegada, l’ímpetu de
   la nostra raça i del nostre clima. Va ser admesa i divulgada aquella
   proposició, i encara que tots els participants tenien reconeguts mèrits
   per a transformar en realitat el prec d’aquella obertura, l’oracle de
   la intuïció, va preveure, amb fonament, que l’autor d’aquell podria ser
   Tartakower. No deixava de ser fàcil aquest pressentiment ‑no
   endevinalla ‑ perquè a l’època aquella, especialment Tartakower era el
   didàctic que, amb més freqüència o inusitada activitat, es veia a totes
   les tribunes del món per anar expansionant la seva competència
   escaquista. I va ésser realment Tartakower el qui presenta amb eloqüent
   erudició aquella obertura.

   Per cert, que no hi va haver oposició que li disputés la clau amb
   d’altres tesis més o menys profundes. Ni tan sols van haver‑hi avisos
   de poder‑les esperar i així tenir ocasió de resoldre una qüestió
   l’abast de la qual hauria estat difícil de dictaminar. Potser imperà el
   dubte als altres participants… Potser pensaren que no podrien vèncer
   les originalitats de Tartakower, qui privadament i en públic va
   anunciar‑ho i ho va prometre, en ser invitat i requerit. Potser el
   silenci de tots li facilitaren el camí, per a ser deixebles i no autors
   d’un esdeveniment que l’afició mundial. jutjaria més endavant. Qui sap…

   Encara recordo la col·lecció de cartes que va escriure’m el Dr.
   Tartakower relacionades amb l’Obertura Catalana. Tinc present també el
   bloc d’articles periodístics que em va enviar, per tal de divulgar
   aquell pla inicial que va concebre i amb quina intenció hi havia sabor
   i sentiment. Tots aquells documents ‑més que cartes i informacions, són
   documents d’estudi ‑ exposen i descriuen, amb el peculiar laconisme i
   precisió del seu creador, la idea fonamental del sistema que ens va
   dedicar i que va servir per augmentar el valor de l’art
   escaquista. Repassant aquelles planes observem de nou que la lògica que
   les va inspirar segueix mantenint-se ferma i amb la mateixa lluïssor
   d’optimisme i audàcia que li imprimí el seu autor.

   Aprofitem aquest 25è aniversari per a saludar-lo i dir-li que la seva
   fórmula 1.d4 i 2.g3 segueix tenint adeptes.
   Francesc Armengol

   Però gairebé 100 anys més tard, l’Obertura Catalana ha assolit una
   importància fonamental en la teoria dels escacs i té més difusió que
   mai. Molts jugadors d’elit, com Botvinnik, Korchnoi, Petrossian,
   Kasparov, Kramnik, Gelfand, Anand, Carlsen, Caruana, Firouzja, Ding …
   per citar només alguns noms importants, han adoptat freqüentment
   aquesta obertura.

   Donat que aquesta obertura es avui coneguda en tot el mon escaquistic i
   ha sigut adoptada per molts grans mestres de tot arreu, es interessant
   conèixer l’opinió del seu autor quant a la seva idea estratègica.

   El Dr. Tartakower, parlant de l’origen de l’Obertura Catalana diu:

   Després de 1.d4 Cf6 ( o bé també 1…d5) no s’ha assajat encara mai abans
   del torneig de Barcelona 1929 el desenvolupament 2.g3 i per tant, és
   precisament “al segon cop o moviment” que aquesta decisió d’ampliar el
   combat sembla la més profunda i lògica.

   En efecte. Si a partir del primer cop o moviment, per exemple, es juga
   1.g3, aleshores les negres podrien servir-se de seguida de la rèplica
   inicial 1…e5.

   Es podria igualment jugar com a “Obertura ultra-Catalana” 1.g3, ja que
   la rèplica esmentada anteriorment 1…e5, és probablement també dominada
   per les blanques.

   Altrament, l’aplicació del desenvolupament lateral al tercer moviment,
   per exemple, després de 1.d4 Cf6 2. Cf3 e6 3. g3 etc. Pot molt ben
   entrar en la via estratègica del sistema català, però no representa pas
   l’ordre dels cops o moviments més exactes, perquè les negres haurien
   pogut respondre al segon moviment d’una manera més eficaç 2…b6! (en
   lloc de 2…e6) i anticipar-se així l’adversari en l’ocupació de la gran
   diagonal.

   Com que això és el debut (o per ésser més exacte el sistema) català, és
   potser capaç de “capgirar tota la teoria” dels Escacs!

   La seva idea motriu, és la d’inaugurar el més ràpidament possible una
   forta pressió contra el punt estratègic de d5. Si els anàlisis
   ulteriors demostren l’èxit d’aquesta escomesa, aleshores serà precís
   per les negres renunciar a les dues respostes habituals: 1…Cf6 com
   també 1…d5, les quals fins avui han dominat en el repertori dels
   torneigs.
   Dr. Tartakower

   Encara que Tartakower va jugar al Torneig de Barcelona l’Obertura
   Catalana en diverses partides, solament en una, contra Marin, es va
   arribar a una posició de Catalana autèntica, i la partida va ser taules
   sense massa història. Per aquest motiu, la següent partida, jugada uns
   mesos després, té major importància, especialment tenint en compte que
   a la mateixa ja es poden veure els fonaments estratègics més
   característics de l’obertura: la pressió contra el centre negre,
   especialment el punt d5 i la lluita per donar activitat a l’alfil de
   g2, l’Alfil Català, per la qual cosa Tartakower no dubta en sacrificar
   la qualitat, un tema molt freqüent en els escacs moderns.


   Autor Jordi Parayre

   Últimes entrades

Paul Morphy: un geni dels escacs

   oct. 24, 2024

   Paul Morphy és considerat un dels millors jugadors d'escacs de tots els
   temps. Nascut a Nova...

Les partides d’escacs més famoses de la història

   juny 29, 2023

   Hola a tots els amants dels escacs i benvinguts a un nou article al
   nostre bloc! Avui explorarem...

Estratègies i tàctiques dels escacs: exemples i exercicis pràctics

   maig 10, 2023

   Els escacs són un joc fascinant que combina creativitat, estratègia i
   tàctica. Al llarg dels anys,...

     * Follow
     * Follow
     * Follow
     * Follow

   Aviso legal | Política de Privacidad | Política de Cookies

   Serveis

   L’escola

   Classes

   Casals

   Club

   Contacte

   OFICINES

   Gran Via de les Corts Catalanes, 549, 08011, Barcelona

   Tel. 93 853 23 73

   +34 679 62 26 56

   escoles@ecade.cat

   Horari
   Dilluns a dijous
   de 17h a 21h

   Divendres de
   10h a 13:30h
