   #alternate alternate Restaurants

   IFRAME: https://www.googletagmanager.com/ns.html?id=GTM-M63PMSS

   [javascript]

   Mengem Restaurants
   Obertura

L’advocat laboralista que va deixar la feina a Madrid per fer de cuiner i
cambrer al seu propi restaurant a Barcelona

Edu Ros inaugura el Bis a Vis en un nou local més gran, al carrer del Bruc,
xamfrà amb Aragó

     * Leer en castellano

   El cuiner Edu Ros, servint vi a la barra del nou restaurant que acaba
   d'inaugurar El cuiner Edu Ros servint vi a la barra del nou restaurant
   que acaba d'inaugurar. Manolo García
   Trinitat Gilbert Martínez
   22/12/2024
   4 min

   BarcelonaEl cuiner Edu Ros desprèn passió, i “mira que no en tenia quan
   feia d’advocat laboralista a Madrid”, explica al flamant Bis a Vis, que
   acaba d’inaugurar al carrer del Bruc, xamfrà amb Aragó, de Barcelona.
   El 2018 va penjar l’hàbit d’advocat laboralista per obrir un restaurant
   amb una barra, on cuinava i interactuava al mateix temps amb vuit únics
   clients. Era un lloc petit, perquè havia de provar si el seu somni es
   podia tocar amb les mans o si, per contra, se li escolaria entre els
   dits. Ben aviat, el va aferrar amb els punys, el somni. Li va anar tan
   bé que, sis anys després, s’ha traslladat de local, amb més espai, més
   llum. Ara té vint-i-cinc cadires, una barra més gran i una cuina i un
   celler més preparats per als plats que a ell li agrada fer, els que ell
   voldria menjar si estigués al darrere del taulell, assegut al tamboret
   com a client.
   La barra alta, preparada per al menú del migdia, amb tovallons de tela
   i tamborets de colors. La barra alta, preparada per al menú del migdia,
   amb tovallons de tela i tamborets de colors. Manolo García

   Tot plegat continua fent-ho tot ell sol. L’Edu fa de cuiner, de cambrer
   i, un dels dos dies que el visitem, el trobem netejant taules i barra.
   Els vins continuen sent un dels grans atractius del restaurant. Hi té
   sis-centes cinquanta referències, i totes es poden fer a copes. Si t’hi
   deixes portar per l’Edu, te’n deixarà tastar a cegues, perquè té unes
   camises negres per a l’ampolla, singulars, a l’estil de confrare de
   Setmana Santa. “És un joc, beure vi sense deixar-se influir per
   l’etiqueta, per la procedència, per l’elaborador”. Quan el tastes i li
   dones la teva opinió, eleva el vestit de l’ampolla i et deixa veure-la.
   Mentrestant, a la cuina, estarà preparant els plats demanats, que
   canvien segons l’hora del dia. “Penso que hem de fer fàcil tastar
   vins”, tant com si volguéssim anar a escoltar òpera al Liceu sense
   haver-ne fet un màster prèviament, diu l’Edu. Així que al Bis a Vis es
   pot tastar a copes (etèries, delicades, de la marca Riedel) una ampolla
   de vi valorada en quatre-cents euros (o més). Una sort que sigui així,
   perquè certament el preu resultant de la copa tindrà un preu elevat,
   però és que potser mai no hauríem tingut l’oportunitat de poder-la
   beure si no hagués estat d’aquesta manera.
   La brandada de bacallà, feta amb dos únics ingredients, morro de
   bacallà i oli d'oliva extra verge. La brandada de bacallà, feta amb dos
   únics ingredients, morro de bacallà i oli d'oliva extra verge. Manolo
   García

   I què es pot menjar al Bis a Vis? Als migdies, menú de degustació, que,
   amb begudes incloses, ronda els seixanta euros. Com que tot és nou ara
   al restaurant, l’Edu creu que l’any vinent no mantindrà el menú de
   degustació, però de moment hi és. Entre els plats que hi destaquen, els
   peixos, salvatges, de peces grans. Acabat el migdia, comença l’horari
   del bar de vins, és a dir, el moment en què les copes que es demanin de
   totes les referències es poden menjar amb plats freds i calents. En
   aquest concepte, el tiquet mitjà ronda els trenta euros, i per aquest
   preu es pot menjar tant una hamburguesa com una ensaladilla russa
   (atenció amb l’ensaladilla russa, que té tirabecs i maionesa amb
   tòfona!), una brandada de bacallà (de morro de bacallà i oli d’oliva
   extra verge, sense crema de llet), un steak tàrtar que et prepara al
   davant o una llenca de cansalada farcida de garota.
   Ventresca de tonyina amb praliné de pinyons. Ventresca de tonyina amb
   praliné de pinyons. Manolo García

   És una cuina de producte, que sovint treballa amb dos únics
   ingredients, però quins dos ingredients! Quan va deixar de fer
   d’advocat a Madrid, amb trenta-tres anys, va estar dues setmanes a la
   Tasquita de Enfrente, el restaurant del carrer de la Ballesta de
   Madrid, on va aprendre la filosofia dels dos ingredients per plats, dos
   de molt bons, com el praliné de pinyons amb la ventresca de tonyina,
   una altra de les receptes que es pot menjar quan el Bis a Vis és un bar
   de vins.
   L'anxova amb coca del forn de Sant Josep, un dels plats que es pot
   menjar com a vermut o al bar de vins. L'anxova amb coca del forn de
   Sant Josep, un dels plats que es pot menjar com a vermut o al bar de
   vins. Manolo García

   Per acabar, la passió de l’Edu és tan gran que el porta a fer un horari
   ampli. Obre de la una del migdia a les dotze de la nit. I si abans de
   dinar hi volem fer un vermut, el Bis a Vis també és el lloc ideal,
   perquè el plat de patates xips deixa bocabadat a tothom. Ho vaig
   comprovar. Obre la bossa, la col·loca en un plat, hi tira fils d’ou
   pasteuritzat i hi ratlla al damunt tòfona fresca. Per completar les
   patates, una anxova, bona, gran, ampla i molsuda, que col·loca damunt
   d’una llenca de coca del forn de pa de Sant Josep. L’Edu ho diu i ho
   repeteix com un sagrament que compleix amb tots els ets i uts: el pa,
   l’oli d’oliva i el vi són el més important en una taula.

   vins

Més de la secció

Restaurants

Bar Sant Martí: cuina, família i rock'n'roll

   Restaurants | 09/01/2025
   El Jordi, l'Enric i la Nela, davant del Bar Sant Martí a Torrelles de
   Llobregat

Cas Bar Boia de Cadaqués: altres xiringuitos de platja que també podrien
tancar

   Restaurants | 08/01/2025
   El bar-restaurant Pic Nic, del grup Matas, espera la sentència del
   recurs de cassació al Suprem, que creuen que serà immediata

Cadaqués plora el tancament del Bar Boia

   Restaurants | 07/01/2025
   Manel Vehí, quan preparava un còctel a la barra del Boia Bar, l'estiu
   passat

Restaurant Fishology: Barcelona té un tresor marí amagat a l’Eixample

   Restaurants | 02/01/2025
   El Riccardo i la Giulia amb una cua de tonyina salvatge i un fuet de
   bonítol a la sala del restaurant.
   Dona suport a la informació de qualitat i rigor. Entre tots fem l'ARA.
   Subscriu-t'hi

El més popular

   (*) ( )

   El més vist El més comentat

Josep Maria Masó: “El meu somni és tornar a obrir el restaurant del Fermí
Puig amb el nom de Fonda Puig i continuar-hi fent cuina catalana”

   1.

Cadaqués plora el tancament del Bar Boia

   2.

Jordi Parramon: “Fem servir el menjar i el beure com un ansiolític; tot ho
portem a l’excés”

   3.

“Poden arribar a ser una obsessió”: així conviuen els negocis amb les
ressenyes d’internet

   4.

Restaurant Fishology: Barcelona té un tresor marí amagat a l’Eixample

   5.

Zoltan Nagy: “Marxo a Califòrnia perquè no es pot viure a Barcelona amb el
sou de cap de sala”

   1.

Cadaqués plora el tancament del Bar Boia

   2.

Jordi Parramon: “Fem servir el menjar i el beure com un ansiolític; tot ho
portem a l’excés”

   3.

Paelles, patates i carns meloses: a tu també et costa distingir si són
casolanes?

   4.

Pèsols, arrossos i peixos: els grans plats del Catalina, a Gavà mar

   5.

Descobreix

   Veure'n més

   L'església de la comunitat metodista de Pacific Palisades abans i
   després de l'Incendi

   Catalans atrapats pel foc a Los Angeles: "I ara on viurem? Què farem?"
   Núria Sala Ventura, ...
   Internacional

   Milicians d'HTS, ara al poder de Síria, formaven files aquesta setmana
   a Damasc.

   Què ha passat amb els soldats que defensaven Al-Assad?
   Ricard G. Samaranch
   Pròxim Orient

   Un nus de carreteres en una imatge d'arxiu.

   Per què pensem que tenim raó quan en realitat ens estem equivocant?
   David Bueno
   Neurociència

Periodisme lliure i compromès, per estar ben informat

   SUBSCRIU-T'HI

     *
     *
     *
     *
     *
     *

     *
     *
     *
     *
     *
     *

   App: IOS Android

     * © ARA 2025
     * Privacitat
     * Condicions
     * Cookies

   Col·laboradors
     * Generalitat de Catalunya
     * Govern Illes Balears
     * Fundació Catalunya Cultura
     * Generalitat Valenciana
     * La teua llengua
     * Acció

   stats
